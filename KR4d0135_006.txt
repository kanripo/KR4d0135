# -*- mode: mandoku-view; -*-
#+TITLE: 宗忠簡集
#+DATE: 2015-08-24 23:55:53.240617
#+PROPERTY: ID KR4d0135
#+PROPERTY: BASEEDITION WYG    
#+PROPERTY: JUAN 卷六
<pb:KR4d0135_WYG_006-1a>¶
欽定四庫全書¶
　宗忠簡集巻六　　　　　　宋　宗澤　撰¶
　　雜著¶
　　　寕國長老語録序¶
趙州栢子果是分明靈雲桃花更無疑惑一宿不為迅¶
速九年未是遲延萬法只是一門千口豈有兩舌寕國¶
堂頭宗乗東道覺路南車儒釋兼通死生了達包藏無¶
礙常發大慈悲心度接有縁默傳正法眼藏如某愚昧¶
<pb:KR4d0135_WYG_006-1b>¶
願師提撕濟我無底舟航還我未生面目深悟筌蹄之¶
要證此上機姑有土苴之餘寓諸方冊¶
　　　閿鄉麻衣寺痩佛畫像賛¶
壁上痩者乃人天師非病維摩亦非辟支學道雪山跏¶
趺忍饑中包太虚外示清羸方其痩也一麻一麥鬢髪¶
如蓬巉巗面骨及其肥也丈六金身相三十二為佛世¶
尊非我癯儒亦非飛仙願此法身充滿大千是故合掌¶
作此偈言¶
<pb:KR4d0135_WYG_006-2a>¶
　　　題珣師休牧軒頌¶
青居曾露一絲頭謾示人能解牧牛究竟本來無一物¶
未知能使阿誰休¶
一乗休去已忘機恰似當初未牧時雲起雲消本無迹¶
有為全體是無為¶
空餘短笠與輕蓑道着休時事早多更向中間問消息¶
夜深無柰月明何¶
　　　告金天廟文¶
<pb:KR4d0135_WYG_006-2b>¶
維嶽雄峻維神司之雲雷翕張神固專之作帝金天號¶
位髙明云胡戎醜竊我盛名夫金者奠方則為西制器¶
則為兵論幣則為上鍾人則為英厥號耿光可享維神¶
彼敵無知擅于厥身匪國之殃繄神之讐神弗殄誅為¶
神之羞大發隂兵百萬其師怒目張牙龍甲豹皮彍弩¶
横刀鐵騎沓馳助我羆熊戮彼鯨鯢神以獨尊祀以不¶
隳借神威靈一掃無遺¶
　　　請寕國再開堂䟽¶
<pb:KR4d0135_WYG_006-3a>¶
伏以山上浮雲本無心於去就海中潮水豈有意於徃¶
來無非時節因縁要識巻舒任用寕國堂頭自家衣鉢¶
非徒庾嶺傳來心地泉源便是曹溪流出吞盡三世諸¶
佛跳出四面八方七縱七擒縱横妙用三仕三已喜愠¶
不生何妨舊店重開可謂前燈復續珠還合浦鶴返故¶
巢正當恁麽時請説這箇法¶
　　　請海長老住蘇溪崇徳疏¶
伏以萬法本空一性圓寂撚花鷲嶺曾虧一笑之瑕面¶
<pb:KR4d0135_WYG_006-3b>¶
壁少林猶病多言之失必也忘眞俗之二諦泯色空之¶
兩途自非圓頓之流曷致機筌之用某人長老洞明宗¶
㫖深達祖風始出世於治平實印可於法湧退藏密㫖¶
栖心彌勒之道塲重振宗乗示跡法輪之古刹人天共¶
集凡聖瞻依㑹須振領提綱十方坐斷若也超佛越祖¶
一線不容除是慣戰作家能具正法眼藏既登寳座願¶
振潮音俯徇衆情無煩退托¶
　　　請舉老住滁州寳林¶
<pb:KR4d0135_WYG_006-4a>¶
靈山正法眼本從㣲笑傳來金粟不二門亦向無言悟¶
入必將説難説之法相與叅未參之禪灼然開口便差¶
須是當仁始得某人導雲門之一派住龜鷲之三春祖¶
風夙振於淮壖道價浸髙於海内屬寳林之虚席合衆¶
刹以謀師既蒙赴感於随緣何異逢塲而作戲前日瑯¶
琊席上巳示老婆心只今襄水岸頭佇聞獅子吼¶
　　　為華州作延請晝老疏¶
義標第一建特地之伽藍語揭前三屹衝天之窣堵雖¶
<pb:KR4d0135_WYG_006-4b>¶
伏神龍之暗護亦資象數之㝠捜不有當仁豈容作禮¶
某人性融圓覺迹契因縁定裡光明入惠持之境界句¶
中法令得智老之門庭願解禪包來提祖印奮拳擲臂¶
宜借掌於巨靈舉拂拈鎚試拔蓮於玉井不憂末劫端¶
是本心¶
　　　千手眼大悲偈¶
千手一手用千眼一眼觀用觀無差殊何必許多般¶
　　　覽鏡偈¶
<pb:KR4d0135_WYG_006-5a>¶
覽鏡影還在掩鏡影還去試問鏡中人却歸什麽處¶
　　　盧行者偈¶
休問東西南北莫説之乎者也直饒神秀文章不似老¶
盧行者¶
　　　佛説偈¶
後學要説禪教人學圑謎佛祖意分明但為傳衣鉢¶
　¶
　¶
<pb:KR4d0135_WYG_006-5b>¶
　¶
　¶
　¶
　¶
　¶
　¶
　¶
　宗忠簡集巻六¶
